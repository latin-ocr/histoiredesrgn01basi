288 HISTORIARUM CAROLI VII

phorum , honorem etiam in eo esse , qui eum merenti
exhiberet. Nec, cum simul quocumque adequitarent
seu ambularent, nisi ad dexterum latus eum stare
permisit, ita etiam ut, ipsius posteriora adservans et
vestigia sequens, nunquam caput ejuS, cui insidebat
equi, permitteret caudam illius, cui insideret Der
phinus, pertransire.

Sed et cum idem Delphinus, statim ut abcesserat,
patre occupante totius sui delphinatus possessionem ,
et fructibus pensionibusque universiS, quas a patre
per antea percipere consueverat, fuisset nudatus,
nihilque omnino proprii juris reliquum sibi esset,
talem subventionem ab eodem Burgundionum duce
tamque honorabilem ac magnificam assecutus est,
quae profecto ad sumptus magni cujusdam regis merito
sufficere potuisset. Menstrua enim tria millia equitum
vel leonum¹ percipiebat , quae in anno triginta sex
mille summam conficiebant. Unde idem Delphinus,
cum tanta se benevolentia exceptum procuratumque
conspiceret, suam etiam conjugem illo ad se adscivit
et attraxit3 ex qua inibi nonnullas proles suscepit.

Carolus vero rex, qui vix nunquam verae amicitiae
alicujus ad praefatum Burgundionum (lucem indicium
ostendit, sed eum sibi invisum suspectumque potius
semper exsistere, talem filio suo, a se profugo, inobe-
dienti et contumaci, benevolentiam ac beneficentiam
exhibitas aegerrime tulit. Nam cum ejusdem filii sui
saevum erga se et intractabilem animum agnosceret,
quem ad novas res moliendas proclivem csse satis

1. u Trois mille ridders (cavaliers) , ou lions (le Flandre, υ
monnaies (l'or tle ce temps—lit.

