146 HISTORIARUM CAROLI VII

necabant. Audivimus nos ipsum Carolum regem
referentem quod, cum equum sibi a suis, porta op-
pidi reserata seu effracta, adductum conscendisset,
et in platea oppidi unus Anglicus‘, quem quidam de
suis, vibratis ad eum occidendum gladiis, insectaban-
tur, mortem fugere gestiens, sese sub ventre equi
occuleret, et vitam per regis miserationem habiturum
speraret , tanto furore saevitiaque a suis fuisse prose-
cutum, ut equum ipsum, cui insidebat rex, paene
occiderent3 et licet vitam ipsius , miseratione permo-
tus, servari voluisset, suisque, ut desisterent, cum
clamore valido imperaret, nihil tamen nec clamor
nec imperium proficere potuerunt quominus eum
gladiorum acies devorarent : tanta suroris rabies et
ira animis tunc Francorum insederant I

Hanc autem tantae acerbitatis iram inde aiebant
obortam, quod ille dominus de Talbot, una ex vici-
bus qua solatia obsessis praestiturus illuc adventarat,
quemdam armigerum Francorum, qui, e castris exiens
cum lancea adversum hostes , captus ab ipsis fuerat ,
adductum coram se postea et exarmatum, securi ipse-
met percusserat et immaniter atque crudeliter trucida-
rat1, Et ob eam immanitatem in eum, qui nobilis et
strenuus erat miles, sic admissam, contra jus et fas,
cum captivus servatus sub fideque receptus fuisset,
quotquot saeviente gladio de Anglicis inventi sunt,
inferiis illius trucidati et victimati fuerunt usque ad
Dec vel Dece. Plures tamen in foveis et cellariis, quae
in oppido valde profunda et abdita sunt, se occulue-

1. Ce trait de cruaute n'est pas rapporte dans les chroniques

[lu temps, et il m’a ete impossible de retrouver le nom de la
vlotime.

