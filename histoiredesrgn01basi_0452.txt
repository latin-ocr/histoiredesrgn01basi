280 HISTORIARUM CAROLI VII

CAP1TULUM XI.

De clementia magna ducis Burgundionum ad Gandenses prorsus
victos et dejectOS.

Sed prudenter atque sapienter nolens tam insigne,
tam magnificum totoque orbe christiano famosum,
oppidum exstinguere, unde sibi et suis magni hacte-
nus atque uberes provenerant et non miliores in antea
fructus obventuri sperabantur, iram temperavit cle-
mentia, nec castra sua a priore loco movit, sedin
eisdem, diebus aliquibus, constitit. Ad quem sup-
plices et, quamvis sero nimium, de rebus temere
attentatis poenitudinem gerentes, qui vivi supererant,
miserunt legatos veniam precaturi, ejusdemque sui
principis misericordiam ‚ gratiam ac benevolentiam,
ut super eos eam reducere dignaretur, postulaturi.
Quam gratiam misericordiamque eis clementer elargi-
tus est¹, data criminibus indulgentia, quae nec levia,
nec pauca, sed gravissima et perplura in incendiis,
caedibus et rapinis, seditionibus, rebellionibus atque
aliis variis commiserant modis. Pro nonnulla vero
damnorum impensarumque a se in ea expeditione
factarum recompensa, trecentorum mille leonun1²
summa oppidum mulctavit, abstulitque eis vel pro
suo nutu decurtavit privilegia olim ab eis praetensa,
et aliquando vi potius vel metu a suis retro princi„
pibus, comitibus Flandriae, extorta, quam libero con-
sensu ac rationabiliter indulta 3 quorum sub obtentu,

1. Par le traite de Gavre (31 juillet 1453) dont Matthicu de
Coussy rapporte le texte , dans Godefroy, p. (557 et suiv.
2. Monnaie d'or a l'estigie du lion de Flandre.

