LIBER QUARTUS. 2 :31

tio eis primitus de pecuniis creditis, in quibus usque
ad summam paene centum mille librarum eisdem per
partes tenebantur, vel saltem idonea de hoc eisdem
praestita cautione ‚ nihil tamen in effectu adimpletum
suit3 sed Francorum nonnullis ducibus per Anglo-
rum principes pecunia muneribusque corruptis, frau-
datis civibus, abire dimissi sunt.

Postquam autem, vacuas arces relinquentes, ad sua
illa tota Anglica manus abcesserat, tunc primum
Francorum rex, rege Renato Siciliae, Andegavorum
duce, multisque aliis principibus comitatus, magna
militum satellitumque caterva stipatus⁷ urbem ingres·
sus est ‚ a provinciae praelatis, qui illic ejus adventum
operiebantur, nobilibusque plurimis patriae atque loci
ipsius civibus, cum maximis laetitia et alacritate, ho-

norificentissime exceptuS.

CAPITULUM XXII.

De obsidionibus Harefluti et Honnefluti et ipsorum recuperatione supra
Anglicos ‚ et similiter castri de EssayO.

Ubi ad componendum res civitatis atque patriae
complures transegissent dies, instantissime ab omnibus
provincialibus rogatus est rex ut, ad pellendum Angli-
cos de Haressutu et Honneflutu‚ qui ostia Sequanae ad
littus maris observant, animum viresque contraheret3
nam illis sub Anglorum potestate manentibus, terra
marique quodammodo obsessi manerent ‚ et innumera
subirent incommoda, quae et in maximum ipsius re-
gis et totius regni dispendium vergere possent. Haec
autem rex ipse prudenter animadvertens, et quod
opportunum tempus ad hoc adforet potius quam si

