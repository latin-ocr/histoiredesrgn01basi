46 HISTORIARUM CAROLI VII

vel campanae tinnitu , vel venatoris aut alio· cornu
dans sonitum, per hoc ad munitum se recipiendi
locum cunctis, qui tum in agris agerent vel vineis,
signum dabat.. Quod tam assidue et frequenter in
quamplurimis flebat locis, ut, cum boves et jumenta
aratoria ab aratro solverentur, audientes speculatoris
signum, illico absque ductore ad sua tuta refugia, ex
longa assuefactione edocta, cursu rapido velut exterrita
accurrerent3 quod et oves atque porci similiter facere
consueverant. Sed cum in dictis provinciis, pro agri
latitudine, rarae sint civitates et loca munita, e quibus
etiam plura hostili vastatione incensa, eversa ac di-
repta fuerant, vel habitationibus vacuata, tantillum
illud, quod veluti furtim circum munitiones colebatur,
minimum et prope nihil videbatur, comparatione vas-
tissimorum agrorum, qui deserti prorsus et sine cul-
toribus permanebant.

CAPITULUM ΙΙ.

De causis tantae vastationis regni Francorum.

Ut igitur ad causas, unde orta et secuta fuit tanta
desolatio, specialius memorandas atque referendas
veniamus, uti Carolo Vl vita functo, Carolus Vll spreta
ac paenitus rejecta patris sui exhaeredatione, a Francis
pro rege habitus est, ita et apud Anglos tunc impubes
Heni-icus, Henrici, quem defunctum diximus, unica
proles , pro amborum regnorum Franciae et Angliae
rege se gessit, utriusque titulum sibi assumens ct
nomen. Angliae vero regnum et impuberis regis tutela
per Glocestriae ducem, patruum suum, ac regni opti-

