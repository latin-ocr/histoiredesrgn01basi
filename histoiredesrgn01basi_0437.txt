LIBER QUINTUS. 265

rimum calidum et‘siccum) , arbitratus est fugam esse
exercitus Francorum, qui terrore sui adventus per-
moti, relictis castris suis, aufugerent, non audentes
ejus exspectasse congressum. Festinans itaque et suos
tanquam ad praedam et fugitivos persequendum cohor-
tans, usque ad castra obsidionemque Francorum per-
venit, relictis procul a tergo suis pedestribus copiis;
ad quae perveniens castra, comperit quidem de fuga
non eos quicquam cogitasse, sed potius de ipsum au-
dacter et animose exspectando, Quos autem pulveres
a longe viderat, excitarant Francorum equi, quos ipsi
cum famulis et mangonibus e castris dimiserant, ad
loca deducendos in quibus necessaria eis pabula in-
veniri possent 3 non enim de fuga, sed de permanentia
cogitarant, qui sic equos suos emiserant, per quos
eis spes praesidiumque in fuga, si de ea cogitassent,
esse potuissent.

CAPITULUM Vll.

Proelium apud Castellionem, in quo dominus de Talebot cum suis

Anglicis caesi fuerunt, et post Burdegala cum aliis omnibus oppidis
recepta.

Igitur cum ad castra Francorum adventasset cum
suis equitibus praecipitanter nimis, non exspectatis suis
pedestribus copiis et bellicis instrumentis (quae copiae
ad numerum supra decem millia fuisse ferebantur),
castra expugnare decrevit. A qua temeritate cum qui-
dam nobilis vir, primipilarius seu signifer, cui nomen
erat Thomas Evrl'ngleam, eum dimovere vellet , peri-
culum cui se et suos objiciebat ostendens, prudentis-
sime indicabat quod verisimiliter sibi suisque foret

