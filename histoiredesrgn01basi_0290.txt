118 HISTORIARUM CAROLI VII

quae tum illic atrocissime saeviebant1. Sed nec pauco
tempore haec patriae illius vastitas atque desertio dura-
vit. Mansit enim ultra decem annos, ut salicibus et
arboribus variis, spinis ac dumetiS‚ omnes agri in sil·
varum morem densissimarum tegerentur7 et viarum
atque itinerum vix ulla jam apparerent vestigia.
Talem itaque et tam lamentabilem cladem illa tunc
regio sustinuit a Sequana fluvio usque ad Summonam ,
ct ab Isara usque ad Oceanum3 quam procul dubio
facile evitare potuisset, si in Francis ulla fides, ulla
pietas et militaris disciplina tunc fuissent· Nam si
illic quingentae tantummodo lanceae, ad conducendum
illum Francorum regi devotissimum populum, missae
fuissent sub fidis ducibus ‚ rempublicam cordi haben-
tibus , et Rothomagum, et caetera illius patriae oppida ‚
labore et periculis illius optimi populi, absque magno
et difficili negotio, recuperassent, et de Anglis illam
patriam repurgassent ‚ integramque atque incolumem
servassent. Non enim minus Rothomagenses id af-
fectabant caeterorumque oppidorum cives , quam illi
agrorum populi, quotidie praestolantes ut ad se ag·
men illud popularium adventaret, ut ipsi se de An-
glicis expedire opportunitatem haberent. Sed non ea
affectio aut cura fuit illis Francorum ducibus patriae-
que illius nobilibus ‚ qui illuc occurrerant. Invidebant
enim populo propter ea quae ab eis prospere initiata
fuerant⁷ sibi magnum periculum et Francorum im·-
perio imminere falsissime atque impiissime jactantes,
si populos illos tanta felicitas sequeretur ut Anglos

1. Le meme tableau se retrouve avec ce dernier trait dans le
Brevz'loquium de notre auteur.

