248 HISTORIARUM CAROLI VII

putabant, Francorum illo adventasset exercitus, in
Angliam revexerunt. Sed quoniam ipsi Francorum
regi suspectus Burgundionum dux semper habebatur,
eam rem aggredi minime attentavit. Habebat quidem
cum eo pacem, de qua in superioribus retulimus,
quam, superstes in humanis quamdiu fuit, aperta
manifestaque ruptura nunquam violavit3 sed qualis
animorum concordia nexusque foret, multis sane
satis constare potuit argumentis.

Igitur, intermissa interim dicti oppidi expugnatione,
quod tota Anglica natio, prae caeteris omnibus, cha-
rissimum semper et magnis defensum munimentis
praesidiisque fultum militaribus studiosissime asser-
vat, hibernis mensibus exactis, Francorum rex Bur-
degalam et Vaseoniae terras, quas Anglorum reges
inveterata jam possessione tenuerant, et supra anno-
rum ducentorum et quadraginta spatium, armis
aggredi et ab ipsis auferre Anglicis constituit. Et quia
per semetipsum magna ex parte praesentem Nor-
mannica adversus eosdem expeditio directa felici-
terque consummata fuerat (ministerio tamen plu-
rimum illustris comitis Dunensis ‚ qui exsecutor paene
ubique idoneus, consilio sagax ac providus, atque in
interventu strenuus semper fuerat comprobatus),
volens etiam partam et recuperatam ipsam Norman-
niam per se tutari ac defendere, si hostes (uti vulgo
futurum jactabatur) ipsam iterum ingredi seu infestare
satagerent, expeditionem Aquitanicam contra Anglos
et Vascones, eisdem Anglicis atque eorum imperio
singulari affectione cohaerentes, comiti Clarimontis‚
filio ducis Borbonii, genero suo, et eidem illustri
comiti Dunensi commisit. Quibus et copiarum suarum

