LIBER PRIMUS. 33

solymis, cum a Romanorum exercitu obsideretur,
eadem paene cladeS, tum ex fame, tum ex subsecuta
inde saevissima peste, hanc urbem affecerit atque vas-
taverit, «si parva licet componere magnis. » Feruntur
enim obsidione, fame tabeque consumpti ultra sexa-
ginta millia hominum.

Cum autem tantis afficerentur malis, adhuc tamen
sese dedere detrectabant, tum propter horrorem no-
minis Anglorum, qui tunc incolis terrae nimis inco·
gniti, licet interjacentis freti spatio satis modico di—
visi, potius ferocissimae belluae, quam homines , a
plerisque simplicioribus, ut praediximus, aestimaban-
tur3 tum etiam quia quorumdam factionibus (qui,
quo id animo facerent, ignoramus), singulis paene die-
bus civibus asserebatur brevi Burgundionum ducem,
qui tunc Parisiis erat cum rege cum valida manu
auxilio adfuturum, cujus ope et subventione castra
Anglorum expugnarent, et sese obsidionis incommo-
dis liberarent. Et ut hujus rei fides validius animis ci-
vium imprimeretur, fingebantur interdum et nuntia,
et epistolae ipsius ducis nomine ad cives transmissae,
quae etiam publice legerentur, quibus pollicitatio fie-
bat eum ad certum et praefinitum diem adventare et
eisdem solatia defensionis praebiturum esse. Quae vana
et delusa confidentia non parum obfuit civitati3 quia,
si maturius suo infortunio consuluisset et deditionem
fecisset, potuisset multas libertatis atque immunitatis

dont le manuscrit est a la bibliotheque imperiale (fonds latin
n⁰ 6239), fol. 69 2 De miseria civium famepereuntium ,· et le poeme
anglais intitule' Siege ofRouen, public ‹l’apres le manuscrit n⁰ 4⁶24,
de Bodley a Oxford, dans l'Arclzaeologia, t. XXIII, p. 43. Il y en
a une reimpression executee a Rouen.

1 3

