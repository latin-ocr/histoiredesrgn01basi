254 HISTORIARUM CAROLI VII

trem etiam suum , comitem Det-by, Henricus Len-
castriae, qui Normanniam conquisierat atque in
Francia guerras a nobis superius relatas duxerat,
morte punierat, cum e littore Anglicano classem sol-
vere et, Normanniam aggressurus, pelagus intrare
vellet. Quae res a dicti ducis Eboraci memoria, qui
et ipse Richardus vocabatur, minime procul (lubio
exciderant, prout actitata luculentissime postmodum
indicarunt.

Contigit autem ea tempestate, ut rex Angliae Hen-
ricus proceres et status regni sui, ad parlamentum
celebrandum ex more ‚ ad villam quamdam convoca-
ret. Ad quem locum , statuto die , cum adventasset
dux Summerseti , nec de insidiis ducis Eboraci quid-
quam tunc suspicaretur, ad eumdem locum ‚ eadem
prope hora, contigit et ducem Eboraci cum multis
satellitibus applicare. Qui statim ut ab equo descen-
derat cum suis in platea publica, et eis nuntiatum
esset ducem Summerseti paululum ante descendisse
et quoddam introiisse hospitium, suos illuc mittens
satellites , ipsum, prope caminam in scamno seden—
tem, interfici fecit ¹. Cujus rei ad Henricum regem
rumore subito perlato, cum ipse suum hospitium cum
nonnullis exiisset, sagitta in collo trajectus, quae super
ipsum fortuito advolarat, vulnus, non tamen lethale,
accepit 3 et ita, soluto pat-lamento, Londonias rex ipse,
quasi quodammodo sul) manu et tutela ipsius ducis
Eboraci positus , reversus est.

²1. Le duc de Somerset sut tue a Saint-Alban, le 202 mai 1455,
et, suivant les historiens anglais, dans des circonstances tontes
differentes de celles que rapporte Thomas Basin 3 car il aurait peri
en defendant la ville contre les Yorkistes.

