LIBER SECUNDUS. 211

CAPITULUM XVII.

Quomodo civitas Lexovium sese Francorum regi dedit.

Quo rerum ulterius gerendarum veluti auspicio
quodam felici amplius animati, et ad lucra praedas-
que uberiores allecti ( nam dictum oppidum totum eis
in praedam cesserat), consilium acceperunt civitatem
Lexovium adire, ab hujusce Pontis-Odomari [oppido]
septem dumtaxat leucis parvis remotam. Sciebant enim
civitatem ipsam nee vallo, nec moenibus, nec turribus,
nisi exiliter, munitam , nec Anglorum praesidia habere
alicujus aestimationis. Erat tum ejusdem civitatis et
dioecesis pontifex, Thomas, ex dioecesi Rothomagensi
oriundus , vir in divinis et humanis litteris non medio-
criter institutus, sed, quod est praestantius, consilio ,
prudentia et in Deum ac proximum sincera charitate
satis conspicuus, atque unus inter¹ caeteros Galliarum
episcopos illius temporis multum famosus. Is cum
prudenter atque sapienter animadverteret quales ad
defendendum vires contra tantam militiam, quanta
contra suam veniebat civitatem, cives sui cum prae-
sidio circiter centum Anglorum, qui illic pro custodia
aderant, habere possent3 metiens etiam atque pon-
derans aequo libraminecivitatis suae pericula ex infor-
tunio et calamitate, quae vicinis suis suaeque pastoralis
curae creditis et subditis in Ponte-Odomari proximis
diebus contigerant,⁰ ubi fuerant magna militiae An-
glicanae praesidia; volens civium omniumque in sua
exsistentium dioecesi saluti consulere , provide et
consultissime statuit imminentibus atque praesenti-
bus tantis obviare periculis. Et de hoc quidem roga-

