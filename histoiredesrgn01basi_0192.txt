20 HISTORIARUM CAROLI VII

cigenas ad dimicandum et proelio congrediendum pro-
vocare et attrahere posset. Accinctus igitur iter egit
per agros CaletensesÂ¹, praedas agendo et cuncta diri-
piendo, et flumine Summonae transmisso, in Picar-
diam venit. Franciae vero principes et optimates, ad
magnam sihi cessurum ignominiam reputantes, si
praedis onustum cum captivorum multitudine, tam
longo itinere omnia devastando et diripiendo, hostem
abire permisissent, exercitum magnum de totius
regni nobilitate et armigeris coegerunt, nam numerus
quadruplo et amplius major quam Anglorurn exer-
citus erat. Sed certe Anglis Virgilianum illud conve-

nire poterat :

Exigui numero , sed bello vivida virtus.

Contra vero Franci, licet robusti satis et armis ani-
misque instructi forent, tamen absque militari ordine
et disciplina, atque, ex longa quiete et pace, exercitii
armorum inexpertes erant. Ipsi itaque ex diversis
regni partibus, tam principes majores, quam minores,
duces, comites, barones, milites et nobiles ingenti
numero congregati, obviam se Anglorum regi et suo
exercitui objicere, ne ultra procederet, decreverunt.
Quod et fecerunt, ut eos ad dimicandum compelle-
rent. Et ferunt nonnulli (quod an ita se habeat, non
satis habemus compertum) regem Anglorum, cum
tam numerosum atque validum exercitum sibi obvium
accessisse intelligeret, ducibus Francorum obtulisse
restituere oppidum de CaleS, et magnum auri pondus
persolvere , si libere et absque damno gentis suae ad

1. Le pays de Caux.

