194 HISTORIARUM CAROLI VII

terea in pace potiri eum dominio suo utraque partium
permittebat. Et cum patria sua tam Francis quam
Anglis sola in regno communis et tuta permaneret,
confluentibus ad eam secure atque tuto utriusque
obedientiae negotiatoribus, et eo merces suas deferen-
tibus, quas ad partes diversae obedientiae deferre nullo
modo licebat, Britannia , saevientibus ubique toto
regno bellis, veluti totius Galliae magnum et nobile
negotiationum emporium , magnisque propterea opi-
bus ditata est et multitudine populorum referta,

Confugerant illo ‚ intolerabilibus calamitatibus af-
flicti, plures ex Normannia artis lanificii, quae potis-
sime semper et excellenter in Normannia exerceri
solita est, qui cum incolis Britanniae eamdem suam
artem communicarent , eam Britones ab ipsis didice-
runt. Ex quo effectum est ut , cum per ante in ipsa
Britannia pauci admodum , et ii rusticani et hispidi,
tantummodo panni fierent de lana, postmodum ipsa
regio copiose atque abundanter etiam nobiles pannos
facere assueverit. Ex quibus tota patria illa et oppida
ipsius plurimum adaucta et locupletata sunt.

Est, autem in ipsa Armorica , prope fines Norman-

caeterum inermi belli abstinentia, et plus in adversis fortunam
quam justitiam secutus, tandem salso pacis simulacro a prae-
donicis hostium incursionibus Britanniam salvam fecit. Et dum
universum regnum atrociter impugnaretur, et bellorum asperitas
a Normannis et Gallis mollitiem corporis et animi inertiam ab-
dicaret, atque diurnum rei militaris exercitium , induta ferri du-
ritia, egregios pugnatores decuserat , infida securitas armis soluta
Britonibus voluptatis licentioris et rebus prosperis laute fovendi
fiduciam concessit, ac otium iners robur corporis et animi vir-
tutem in desidiam cordis muliebrem adduxit. » Assertio Nor-
manm'ae‚ l. I, c. v, Ms, Bibl. imp., n⁰ 6198, f. 8.

