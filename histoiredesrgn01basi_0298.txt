12ss fflsTORIARUM CAROLI VII

est quod ‚ postquam apud Atrebatum Philippus, ssur„
gundionum dux, pace cum Carolo, Francorum rege,
quemadmodum retulimu5‚ facta, foedere quod cum
Anglis habuerat soluto, adversus ipsos Anglos moli-
tus sit. Videns enim ipsos sibi propterea infensos plu-
rimum reddidisse, terrisque et subditis suis ex oppido
Calesii et castellis aliquibus adjacentibus, quae in con-
finio terrarum suarum Flandriae et Picardiae sita sunt,
plura nocumenta inferre posse 7 consilium accepit velle
armis ac viribus ea tollere suaeque facere ditionis3 si-
mul etiam apud se reputans erga Carolum regem et
Francos gratiam atque amicitiam comparare amplio-
rem, si gravissimos eorum hostes sua ex parte impu·
gnare atque eorum vires attenuare contenderet. Quam
cum Flamingi sui talem accepissent eum gerere volun-
tatem, et, quoad poterant, complacere gestientes,
totius Flandriae vires ad illius sua: exsecutionem vo-
luntatis obtulerunt , et se solos illud adimpleturos
perfecturosque‚ absque ullis suarum aliarum terrarum
copiis, promiserunt. Quorum promptum animum sin-
ceramque idem princeps perspiciens voluntatem , eo—
rum oblationem laeto ac grato animo accepit. Cujus ut
exhiberent affectum, de singulis patriae oppidis et locis,
quae tum populosissima opulentissimaque erant, ma-
gnas copias contraxerunt, et sese ad conductos diem
et locum ⁷ sub ejusdem sui principis ducatu, college-
runt cum curribus et variis apparatibus belli, quae
numerari vix potuissent. AEstimabatur autem expedi-
torum numerus supra quadraginta millia virorum
praeter carrucariOS, fossores et mercatores qui, ad
annonam et caeteras res necessarias exercitui minis·-
trandum ⁷ illo ad maximum numerum adventarant.

