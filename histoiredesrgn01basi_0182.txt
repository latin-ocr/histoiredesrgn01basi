10 HISTORIARUM CAROLI VII

Aurelianensium de regis seu reginae palatio rediret
cum duobus tantum comitibus, quorum alter lucer—
nam ante se serebat, per satellites certos illi operi
destinatos, patrata fuit, poenas debitas reposci, justitia
mediante, decreverunt, ut, quia satis vehemens, quod
auctor et mandator illius caedis dux ipse Burgundio—
num exstitisset, suspicio a multis habebatur, sibi con-
sulens, cui sua conscientia non ignota erat, relicta
Parisiensi urbe, ad terras suas statim discessit.
Itaque curn, tali discessione elapsus, laqueis legum
distringi non facile posset, armis et potentia pars
caeso favens et necem illam ulcisci cupiens, ipsum
Burgundionum ducem et terras suas aggredi 3 ipse
vero e diverso sese finesque suos tutari et adversarios
opprimere, atque eorum conatibus obsistere, molie-
bantur. Quae res bellorum civilium primum, deinde
etiam externorum atque hostilium, initium fuit et
origo; quae non modo totum regnum ipsum, sed etiam
vicinas quamplures terras innumeris paene et inenar-
rabilibus aerumnis atque calamitatibus adimpleverint.
Cum enim, ut praemisimus, disseminatum fuisset
per omnes fere civitates et provincias regni, quod
auctor imponendorum vectigalium et tributorum in
regno dux Aurelianensium exstitisset, dux vero Bur-
gundionum ea abolere atque de regno tollere et po-
pulos ad antiquam libertatem restituere pro viribus
procurasset atque institisset, et in Normannia, et in
patria Occitana¹, omnes paene insigniores civitates et
oppida partes ducis Burgundionum secutae sunt, tan-
quam ejus, quem sui status ac libertatis propugnatorem

1 . Le pays de Languedoc.

