136 HISTORIARUM CAROLI VII

atque dominandi nimiam gerens cupiditatem ac libidi-
nem, a duce Borbonii et quibusdam pravis bominibus
suggestum est ut regni moderationem atque ministra-
tionem habere potius deberet quam pater suus , aut
nonnulli qui circa illum erant : cum idem pater suus,
otio vacans et luxui, regnum tam ab hostibus quam a
suis, quasi nullam de ejus salute et incolumitate seu
defensione curam habens ‚ diripi , lacerari etdevastari
ubique permitteret 3 ipse vero qui Juvenis et animosus
foret, si semel ipsius regni gubernacula assequeretur,
facile talibus incommodis obviaret et remedia oppor-
tuna afferret, remque publicam, prorsus dilapsam at-
que prope exstinctam , sua vigilantia et industria brevi
tempore instauraret, et publicis ejectis hostibus , re-
gnum ipsum ad priscam dignitatis suae ac decoris gra—
tiam atque opulentiam revocaret.

Talibus delinimentis atque aliis hujuscemodi juve-
nis ille animus illectus (nec enim difficile est persua-
dere volenti), eorum auxilio et factione, qui sibi talia
suaderent, plures ex ducibus paternae militiae militi-
busque ad se pellexit, qui, novarum rerum cupidi
invidentesque eorum felicitati qui potioribus se bo-
nis aut honoribus potirentur, non regnum remque
ipsius publicam salvam fore , sed suce dumtaxat libi-
dini et cupiditatibus satisfacere cupiebant 3 traxisset-
que utique brevi ad se plurimos, patremque omni
potestate privasset, nisi divina clementia, res miserata
humanas, a tali exitio regem regnumque liberasset.
Videns enim rex in tantis se constitutum periculis,
sese a longo velut sopore suscitare armaque suscipere
compulsus est. Adsciscens itaque ex militiae suae duci·
bus quos fidos potuit invenire, fllium suum praefa-

