198 HISTORIARUM CAROLI VII

contemptum patratum fuisse reputabant, asserentes
Anglos fidefragos ex hoc manifeste comprobari , jus-
teque a Francis, quibus fidem pactarum treugarum
minime servavissent, quin eas potius perfide et nequi-
ter violassent, posse eis bellum inferri. Et quidem
illico ita fieri debere plures ex Francorum ducibus
Cal-olo regi suadebant. Ipse vero, qui gravis et prudens
erat, quique justitiam et fidem honoremque suum
omnibus temporalibus commodis anteponeret, cha-
rioresque haberet, tantam rem properanter et concite
aggrediendam non censuit, volens, nedum a malo,
verum etiam ab omni specie mali, juxta apostolicum
praeceptum, cavere et abstinere. Si enim, repente illo
patrato opere, Anglis bellum inferre properasset, po-
tuissent forsan hostes de eo dicere, quod vafre et
dolose tale malignitatis commentum ipse Carolus cum
illo Francisco , milite Celtibero, machinatus fuisset,
ut, sub illo praetextu, treugas cum ipsis initas jura-
tasque abrumperet, et eis earum rupturam calum—
niose imputaret.

Quod probrum atque ignominiam evitare volens,
nolensque talem in gloria sua poni maculam, pru-
denter ac sapienter idem rex Carolus occurrit. Legatos
enim plures et variis vicibus, non modo ad ducem
Summerseti praefatum, verum etiam et in Angliam ad
regem Anglorum misit, qui de attentatis tam in cap-
tura praedicti oppidi, quam etiam in multis aliis spe-
ciebus treugarumque ruptura dolose et perfide prae—
sumpta, quererentur, requirerentque damnorum atque
injuriarum debitas fieri restitutiones et reparationes ,
protestati, si minime id fieret, fractis sua iniquitate
treugis, se ad recidiva bella sibi inferenda com-

