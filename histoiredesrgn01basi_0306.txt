134 HISTORIARUM CAROLI VII

mus, restaurare et firmissime communire. Putabant
enim Anglos, cum hujuscemodi operi eos viderent
incumbere (quod si ad perfectum perductum esset,
poterat gravissime urbem Rothomagum coarctare et
in discrimen non parvum adducere), ad hoc ut obsi-
dionem Harefluti solverent ‚ adigere. Sed quoad hoc
eos sua aestimatio fefellit, ut diximus.

Porro si militaris illa manus Francorum, non se oc-
cupans ad dicti loci protunc restaurationem, pene-
trasset ad Pontem-Odomari¹, et prope Hareflutum
castra posuisset, unde ad alendum exercitum Anglo-
rum annonam advehi necessarium erat, profecto in-
tra dies paucissimos oppidum obsessum ab obsidione
liberassent. Id vero facere consilium minime accepe-
rant, sed illud potius quod praediximus oppidum,
scilicet LocumveriS, in quo plurimae adhuc aedes re-
lictae erant, instaurare et munitum facere. Quod non
minus eis postmodum contulit adjumenti, quam si
Hal-eflutum obsessum, illo opere neglecto, obsidione
liberassent. Purgato igitur vallo Lociveris, quod ex ru-
deribus priorum moenium atque turrium quas Anglici
diruerant, ut diximus , impletum complanatumque
fuerat, decursis jam post hoc annis sex aut septem,
fossam magnam per totius oppidi circuitum Franci
fecerunt, portasque erigentes ac munientes, muros
etiam atque turres et varia propugnacula brevi tem-
pore exstruxerunt 3 sic quod in paucis mensibus locum
munitissimum, et multo amplius quam ante suisset,
reddiderunt. Feruntur illic multo tempore, dum caepto
insisteretur operi, fuisse usque ad quatuordecim mil-

l . Pont—Audemer.

