218 HISTORIARUM CAROLI VII

nonnullis videretur, magnopere dissuasit, nec pro
tempore id opportunum fore ostendit. Nam, si id fa-
cerent, cum in illis locis arces munitissimae atque fir·
missimae exsistant, quae tum erant Anglorum dumtaxat
custoditae praesidiis, essentque in inferiori Normannia
majores Anglorum copiae collocatae, verisimiliter, si
illo tenderent, etiamsi indigenae terrae eos intra oppida
aliqua reciperent, tamen arces illas, nisi per longas et
difficiles obsidiones , minime obtinerent3 ad quas te—
nendas, cum hostilibus undique oppidis et castris con-
clusi essent, necesse esset eos statim annonae rerumque
necessariarum penuriam pati, et ita inedia compulsos
hostibus cedere, et conatibus suis frustratos retro
abire, oppidis quae sese dedissent in perditionem de-
relictis. Consultum igitur fore idem pontifex ostendit,
cum a tergo, versus Ebroicas et Parisios, multas civi-
tates atque oppida et castella dimisissent , quae ab An—
glicis adhuc tenebantur, et potissime urbem Rotho-
magensem , Meduntam¹, Gisortium ², Vernonem et
Gornayurn, Novum-Castrum et Caletibeccum‘3 cas-
trum de Arcquis⁵, Haressutum , curn aliis pluribus cas-
tellis , ad eas per ordinem acquirendaS, inchoando a
Medunta, procederent, et ex Medunta Rothomagum
versus, tam juxta fluminis Sequanae ripas quam in agris
et terris finitimis, omnia complanarent. Facile enim
per flumen ex Parisiis et superioribus terris annonam
et machinas belli, exercitui necessarias, advehi face-

1. Mantes.

2. Gisors.

3. Neufcliatel.

4. Caudebec.

5. Le chateau d’Arques.

