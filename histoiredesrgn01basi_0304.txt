132 HISTORIARUM CAROLI VII

exierant non ignotam ‚ denuo Franci ipsum locum re-
ceperunt, qui illic inventi fuerunt Anglicis caesis vel
captivatis.

Aliam autem expeditionem duxit cum magna classe
comes de Hanlz‘t0n¹ in Aquitaniam, ad tutandum Vas-
coniae terras et civitates quas illic Anglorum rex tunc
obtinebat.

Sed hae duae Anglorum expeditiones ultimae, una
in Normannia et altera in Aquitania, satis tenuem
fructum ipsis Anglis parturierunt. Adeo enim regnum
Francorum desolatum erat, potissime prope terminos
locorum quae Anglici detinebant, quod difficillimum
erat et paene impossibile in illis terris exercitum alere,
etiarnsi mille equitum vel quingenti tantummodo fnis-
sent. Ita enim, ut jam saepe retulimus, praedonum
utriusque partis rapacitas atque immanitas omnia ex-
hauserat, omnes ex agris cultores profligaverat (et
⁷ praesertim illi quiex Francis Scorticatores appellaban-
tur)⁷ ut maximae per diversa regni loca provinciae de·-
sertae incultaeque manerent, quemadmodum a nobis
supra latius relatum est.

CAPITULUM M.
Obsidio secunda Harefluti ab Anglis ‚ et ipsius assecutio.

Exacto vero post circiter biennio, Angli oppidum
Harefluti‚ quod supra ripam Sequanae, prope ubi mare
influit, situm est, obsidione terra marique cinxerunt²3
cujus obsidionis duces erant dux Summerseti et do-

1. Le comte de Huntington.
⁹2. A la {in d'avril 1440.

