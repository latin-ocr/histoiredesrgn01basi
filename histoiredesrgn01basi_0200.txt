28 HISTORIARUM CAROLI VII

sisterent, tali inter se ludo, Anglorum prosperitati
optime utrique serviebant, ut non eis difficile foret
civitates et oppida Normanniae, nullius auxilii seu
solatii consequendi spem habentes, vel vi et armis
expugnare, vel in deditionem recipere.

CAPITULUM XII.

Ingressus Burgundionum ducis in urbem Parisiensem ‚ et quae caedes
‘ et crudelitates illic subinde actae sint.

Sed et anno [M.cecc.]xvm., vivente adhuc Carolo
rege Vl, Caroli VII patre, cujus gesta memoriae man-
danda suscepimus, qui Carolus V l , ut supra retulimus,
longa jam dementiae {egritudine laboraverat, Burgun-
diones satis exiguo numero, vulgi factione, Parisien-
sium urbem ingressi, urbe potiti sunt, et in ea domina-
tionem habuerunt, eodem tum Carolo Vl , titulo tenus
dumtaxat, imperium retinente. Fuit autem Burgundio-
num capitaneus, qui illic cum suis militibus plebis
favore intromissus est, dominus de Insula Adae1, miles
strenuus atque acerrimus. Cum autem Armeniaci ma-
gno numero tunc in ea urbe essent, sese in agmen
unum cogenteS‚ et de Bastilia seu castro divi Antonii,
et plateis vicinis atque aedibus, erumpentes, tentarunt
armis Burgundiones repellere atque urbis dominium
1·etinere.*Sed urbis populus tanto tunc in Armeniaco-
rum nomen ac gentem inardescebat odio, et ipsi in
tam numerosa multitudine ex omnibus civitatis parti-
bus , una curn Burgundionibus, in adversarios irrue-
runt, quod eos partim caesos, partim fugatos, et urbe,

1. Le seigneur de vlle-Adam, Jean de Villiers.

