i ⁴12 H ISTORIARUM CA ROLI VII

dum, emensis paene octo annis vel novem, ipsos fecisse
constat. Sed profecto in militia Franciae nullus ordo,
nulla dispositio, nulla disciplina secundum institu-
tiones et praecepta rei militaris servabantur, neque
sub numero et stipendio regulari tenebantur; sed per
turbas, sub iis quos sibi proponerent duces, perva-
gantes omnes paene partes et provincias Galliae, ra-
pientes quaecumque libuisset, et villas atque oppida,
quae contra suum impetum se tueri minime possent,
spoliantes ac diripientes, a nullo se genere injurIarum
abstinebant. Ex quo plurima vastitas et desolatio
in regno per omnes ipsius partes provenerunt.
Maxime autem animum intendebant terras vastare,
quae sub Anglorum ditione consisterent, erat enim
tritum tunc communi sermone proverbium ad ipsos ,
c< melius terram valere vastatam, quam perditam¹, ))
eam appellantes perditam quam hostes tenebant,
quamdiu sub eorum potestate maneret. Cum vero
etiam Anglici, praecipue post obitum ducis Betlifor-
diae ², in terris quae sibi parerent, non dissimiliter in
praedis, rapinis et caedibus se haberent, populares
rura incolentes miserabiliter opprimentes, incolas pa-
triae exesos mirabiliter reddiderunt et effecerunt.

1. En francais z ι( terre gastee vault mieulx que perdue. υ

2. Mort le 13 septembre ‘1435 du chagrin que lui causa le traite
d'Arras.

